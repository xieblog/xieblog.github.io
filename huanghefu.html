<!DOCTYPE html>
<html lang="en">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>MPerf Organization</title>
<script type="module">
import mermaid from 'https://cdn.jsdelivr.net/npm/mermaid@11/dist/mermaid.esm.min.mjs';
mermaid.initialize({ startOnLoad: true });
</script>
<script src="https://cdn.jsdelivr.net/npm/marked/marked.min.js"></script>
<script src="tomarkdown.js"></script>
<script src="https://kit.fontawesome.com/a076d05399.js" crossorigin="anonymous"></script>
<link rel="stylesheet" href="general.css">

<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=DM+Serif+Text:ital@0;1&family=IBM+Plex+Sans:ital,wght@0,100;0,200;0,300;0,400;0,500;0,600;0,700;1,100;1,200;1,300;1,400;1,500;1,600;1,700&family=Playfair+Display:ital,wght@0,400..900;1,400..900&family=Roboto+Condensed:ital,wght@0,100..900;1,100..900&family=Roboto:ital,wght@0,100;0,300;0,400;0,500;0,700;0,900;1,100;1,300;1,400;1,500;1,700;1,900&family=Space+Grotesk:wght@300..700&display=swap" rel="stylesheet">


<script src="https://kit.fontawesome.com/209d8dee8e.js" crossorigin="anonymous"></script>

</head>
<body>
  <div class="title dm-serif-text-regular">黄河赋</div>
  <div class="subtitle roboto-condensed-regular">2023年10月创作</div>
  <div class="content">

<div class="markdown">

故乡豫北清丰枣格村东，横亘夯土高岗，酸枣灌丛茂密，传曰堤顶，后知黄河古堤，尝于其间摘食酸枣，饱享儿时童趣。后当记者，遍跑黄河上下，深得精神滋养。今借成方君《黄河全图》一抒母亲河感。

盘古开天，天地玄黄；初分广宇，宇宙洪荒。亿兆星斗移转，风风雨雨，层层沙尘覆塬台；万千地壳频变，起起伏伏，滔滔汪洋围太行。

清水走出巴颜喀拉，浊流吸吮黄土高原。聚万溪奔流，汇一河浓浆。填沧海，造沃野，供生养。关关雎鸠，在河之洲，繁衍炎黄生灵。河图洛书，一画开天，肇兴中华文明。母亲河，功天地，泽无疆。

阴阳共体，福祸并倚。育华夏之摇篮，毁生民也腹患。杂坎坎伐檀，又屡屡拓荒，不尽索取何堪。三载两溃决，改道不百年，洪吞大地遗尸逐流水；稼禾尽绝收，瘟君相伴至，灾笼苍穹饿殍旷野怨。三皇五帝上溯，鲧禹堵疏传说待考；春秋战国以降，历代治河史书早鉴。


郑国筑渠，汉武瓠子堵决；张戎刷沙，上中下三策贾让。开元铁牛镇河展大唐雄风，漕运舟楫穿梭念后周世宗之倡。欧阳修疏，司马光奏，王安石挺，神宗顼断，赵宋王朝论河，一时多少君臣相，谁预见后世几番淤汴梁。完颜雍督河三旨，郭守敬海拔首创，贾鲁公修堤白茅，康熙帝六次巡访，金元明清行治，四朝代志士皇上，无奈何道光年间滔天浪。至民国人患，花园口掘堤纵流，曰阻日铁蹄，另类悲壮；豫皖苏域洪水荡，人或为鱼鳖，茫茫黄泛绵绵祸殃。

治河为民，开国新篇。主席视察嘱托，总理躬行决断，中央代代心系黄河间。宽河固堤上拦下排，调水调沙林还草还。三门峡改造三思利弊，小浪底设防一遇千年。好儿女年年治黄，母亲河岁岁安澜。绸缪永续，人水和谐，长龙无处不画卷。

扎陵湖鄂陵湖，清清眸子仰望牛头圣碑。龙羊峡青铜峡，熠熠明珠倒映上游河山。富宁蒙河套，江南现身塞北。穿晋陕峡谷，神工造化人间。惊看壶口，瀑布坠天，千堆雪卷，掘十里龙槽，浩然大气吞河山。孟门巨石分水合水，半月赏月玉兔广寒。磅礴龙门，上乃大河汹汹，下则顿失滔滔；弱水激流，鲤鱼万跳难；化龙谁见，佳话但凭口传。风陵渡撞华山秦岭，八千里云月终向东，称雄九曲十八弯。浩浩荡荡，凌砥柱而激扬；浩浩淼淼，挤艾山而彪悍。束水屏障，两岸大堤巍巍；绵延东营，一望湿地漫漫；葱茏芦蒲，百鸟竞唱蓝天。

唱诗仙将进酒赠裴十四，吟之涣凉州词登鹳雀楼。更上一层，穷千里目，大河人文尽收。阅仰韶殷商沣镐文化，谒秦汉唐陵太史公墓；拜塔尔寺法门寺白马寺岱庙，观烟雨麦积龙门石窟中华第一龙；赏贺兰山阴山岩画清明上河，闻光未然风吼马叫船夫号子黄河怒。华夏精气神，一脉贯注。

噫吁唏黄河，卧伏之昆仑，奔涌之长城。嗟夫母亲河，养我中华体魄，育我民族魂灵。清澈纯真信诚，雄浑多元包容。逝者如斯，岂非人生？激飞越者对手，助畅行者友朋。自信天生我才，敬畏规律神圣。百折不回，不管狭阔夷险；一往无前，无论逆顺毁捧。舍此其行不远，持之方可大成。难得最是，不舍昼夜，奔大海，融世界，献人寰，循大道行，为天下公。

</div>
</div>
</body>
</html>
